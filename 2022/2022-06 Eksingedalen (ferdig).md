Dato: 28. juni 2022

Tags:
- [[Norge]]
- [[Vestland]]
- [[Glatte legger velo]]
- [[Langtur]]

[Strava](https://www.strava.com/activities/7382426828)
[Relive](https://www.relive.cc/view/vXvL2NZk716)

Lengde: 81.9 km
Høyde: 1162 m

| Navn | Høyde | Lengde | Stigning | Kategori | Tid | VAM |
| - | - | - | - | - | - | - |
| [Brekkhusfjellet](https://www.cyclingcols.com/col/Brekkhusfjellet) | 744 m | 6.4 km | 9.6 % | 2 | 57:00 | 651 |

Dette er en tur jeg hadde planlagt i en lengre periode, og jeg var ikke vanskelig å be da jeg fikk spørsmål om jeg ville slenge meg på. Fungerte også som en super oppvarming til planlagt klatreetappe i Zagreb senere denne uken.

![[2022-06 eksingedalen-1.jpg]]
Utsiktspunkt innover Teigdalen.

Denne turen kan nås med tog via Evanger og Dale, men vi parkerte to biler på Dale og ble kjørt siste stykket til Evanger. Eksingedalen går som en hestesko nordover fra Evanger, så øst og sør igjen til Dale. Raske 7 km inn til bunnen av Brekkhusfjellet hvor vi fikk varmet opp bena. Bakken er ganske hard med nesten 10 % hele veien opp. Selskapet drar meg opp, så jeg krever flere pauser for å få pulsen under 180 igjen. God vei, ingen trafikk (bortsett fra følget som tok bilder) og et par flotte utsiktspunkter.

![[2022-06 eksingedalen-3.jpeg]]
Helge og Jørgen på vei opp. Fotograf: Mattias Ohlsson

Mot toppen åpner dalen seg opp, og vi møter på både snø og sau. Elven som renner mot oss er en kjærkommen velkomst og fyller flaskene med nydelig vann. Turens første hovedattraksjon er snart over, og nesten en times oppovertråkk tar vi en rask pause før vi suserover mot Eksingedalen.

![[2022-06 eksingedalen-2.jpg]]
Få meter igjen nå...

Nå venter en 40 km lang tidvis bratt, tidvis slak nedoverbakke som varer helt vi møter Eidsfjorden ved Eidslandet. Her møter vi også Eksingedalen Snarkjøp, som i senere tid har vært mye omtalt i debatten om høye strømpriser. Den er selvbetjent, og vi får oss velfortjent is & kaffe. Naturen er helt fortreffelig, og raske nedoverbakker etterfulgt av slake (og raske) strekk er balsam for sjelen.

Noen mørke tunneler nødvendiggjør godt lys. Det siste strekket langs fjorden ser oss også forbi Stamnes med sin nærbutikk. Grunnet svært høy rasfare fikk vi ikke benyttet oss av sykkelveien inn mot Dale, men tråkket heller oppover E39 mot kolonnetrafikken området har hatt så mye av i det siste. Vi trillet inn mot Shell-stasjonen på Dale, hvor de hadde brus & pølse som en fin avslutning.

![[2022-06 eksingedalen-4.jpg]]