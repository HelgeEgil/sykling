Tags:
- [[Frankrike]]
- [[Alpene]]
- [[Hors catégorie]]
- [[Alpestreker]]

[Relive](https://www.relive.cc/view/vYvrLGzBex6)

Første alpetur med gutta, svært nøye (og kanskje en smule optimistisk) planlagt. Tre utleiesykler og én medbrakt. Frankfurt gotta Frankfurt, så sykkelen min tok seg en ekstra overnatting i Tyskland. En strafferunde tilbake til Genève senere, og halv seks på ettermiddagen sto vi klare alle mann. Nå skulle vi finne oss en fjelltopp!!

![[2022-09-06 klare for tur.png]]
Klare for tur

Første turen skulle gå til Col du Mollard. Valgt for sine 43? hårnålssvinger gjennom skogen, og tenkt som en enkel & rask tur denne første dagen. Skeptisk rundt trafikken fra første rundkjøring førte oss til et litt dårlig veivalg, så vi var plutselig i St Jean de Maurienne -- men her kunne vi krysse togsporene og begynte raskt stigningen på nordsiden av dalen, i området Villargondran. Veien var fin og smal.

![[2022-09-06 god stemning.png]]
Stemningen var til å ta og føle på

![[2022-09-06 Villargondran.png]]
Første (og siste) utsiktspunkt oppover mot Albiez-le-Jeune (c) Christer van der Meeren

![[2022-09-06 Hus oppover.png]]
Koselig stoppested oppover serpentinerne. (c) Christer van der Meeren

Etter hundre-og-fnørti svinger gjennom skogen i upåklagelig vær kom vi opp til Albiez-le-Jeune. Turens første "fjelltopp", eller Col de la Confrérie på 1368 m. I etterkant fant vi ut at i denne lille fjellandsbyen hadde faktisk Geir en tidligere kollega, som syntes det var utstyrtelig morsomt at vi besøkte denne verdens navle. 

![[2022-09-06 Col de la confrerie.png]]
Col de la Confrérie 1368 m

Nå var klokken halv åtte, i Frankrike, i september, og vi hadde PLENTY med sollys igjen. Så sykkelrådet bestemte seg for at dette ikke kunne være dagens høydepunkt, og det var tross alt ikke så mye lengre til Mollard. Vi brukte mye tid på å dikte opp lyriske beskrivelser av terrenget. Skimtet innover dalen mot Col de la Croix de Fer, som potensielt sto på menyen denne uken. Vi ankom raskt Col du Mollard en halvtime senere, og vi lurte så smått på hvorfor lyset forsvant så fort.

Neste vi skal her, håper jeg å kunne bruke Mollard som mellomstasjon for å komme inn i neste dalføre. Det går noen utrolige kule veier her som leder opp mot Croix du Fer og Glandon, og  broene på andre siden av dalbunnen tilbake mot St Jean de Maurienne (vi turde ikke sykle ukjente veier i mørket) figurerer ofte i Tour de France. Men i dag ble det U-sving.

![[2022-06-09 col du mollard.png]]
Col du Mollard 1638 m. (c) Christer van der Meeren

Vi fant energien til å begynne nedstigningen mens vi så på solnedganen over Les Aiguilles d'Arves: ikke en jeg kommer til å glemme med det første (og en fjellformasjon vi skulle betrakte fra flere hold i løpet av uken).

![[2022-09-06 Aiguilles dArves.png]]
Les Aiguilles d'Arves (c) Daniel Øvrebø

Det vi heller ikke kommer til å glemme er lyktene neste gang. Eller, vel, elsyklistene (herover Wattifnattene) hadde godt med lys, så vi måtte kjøre i tospann for å finne alle hårnålssvingene tilbake. Overgangen var skumring til bekmørke var så og si umiddelbar, men heldigvis kom vi oss ned uten trøbbel. Enkelte biler stoppet for å spørre hva i alle dager vi holdt på med. Var ofte innom Google Maps for å justere ruten til å holde seg unna trafikkerte veier, som ledet oss bak det lokale steinknuseverket på sørsiden av elven l'Arc. Klokken var ti da vi var tilbake, og kunne puste lettet ut -- klar for morgendagen hvor vi skulle rulle ut _litt_ tidligere.

![[2022-06-09 ned i mørket.png]]
Ned fra Mollard